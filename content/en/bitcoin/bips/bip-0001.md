---
title: "BIP 1 - Purpose and Guidelines"
description: "Amir Taaki - 19 Settembre 2011 | Status: Replaced | Type: Process | Superseded-By: 2"
date: 
draft: false
weight: 110
images: []
categories: []
contributors: ["ilcompratoreconsapevole", "cyphersats"]
---

[Originale](https://github.com/bitcoin/bips/blob/master/bip-0001.mediawiki)

```md
BIP: 1
Title: BIP Purpose and Guidelines
Author: Amir Taaki <genjix@riseup.net>
Comments-Summary: No comments yet.
Comments-URI: https://github.com/bitcoin/bips/wiki/Comments:BIP-0001
Status: Replaced
Type: Process
Created: 2011-09-19
Superseded-By: 2
```

## Cos'è un BIP?

BIP è l'acronimo di *Bitcoin Improvement Proposal*. Un BIP è un documento di progettazione che fornisce informazioni alla comunità Bitcoin o descrive una nuova funzionalità per Bitcoin, i suoi processi o ambienti. Il BIP deve fornire una specifica tecnica concisa della funzionalità e una motivazione.

I BIP devono essere i principali meccanismi per proporre nuove funzionalità, raccogliere i contributi dalla comunità su un argomento e documentare le decisioni di progettazione che sono state prese per Bitcoin. L'autore del BIP è responsabile della costruzione del consenso all'interno della comunità e della documentazione delle opinioni contrastanti.

Poiché i BIP sono mantenuti come file di testo in un repository versionato, la loro storia di revisione è il registro storico della proposta.

## Tipi di BIP

Esistono tre tipi di BIP:

+ *Standards Track* descrive qualsiasi modifica che influisce sulla maggior parte o tutte le implementazioni di Bitcoin, come una modifica al protocollo di rete, alle regole di validità dei blocchi o delle transazioni, o qualsiasi modifica o aggiunta che influisce sull'interoperabilità delle applicazioni che utilizzano Bitcoin.

+ *Informational* descrive un problema di progettazione di Bitcoin, fornisce linee guida o informazioni generali alla comunità, ma non propone una nuova funzionalità. Gli *Informational* BIP non rappresentano necessariamente un consenso o una raccomandazione della comunità Bitcoin, pertanto gli utenti e gli implementatori sono liberi di ignorarli o seguire i loro consigli.

+ *Process* descrive un processo relativo a Bitcoin, o propone una modifica a (un evento in) un processo. I *Process* BIP sono simili agli *Standards Track*, ma si applicano ad aree diverse dal protocollo. Possono proporre un'implementazione, ma non al codice sorgente di Bitcoin; spesso richiedono il consenso della comunità; a differenza degli *Informational* BIP, sono più che raccomandazioni e gli utenti in genere non sono liberi di ignorarli. Tra gli esempi vi sono procedure, linee guida, modifiche al processo decisionale e modifiche agli strumenti o all'ambiente utilizzato nello sviluppo di Bitcoin. Qualsiasi tipologia di BIP è considerata anche un *Process* BIP.

## Il flusso di lavoro BIP

Il processo BIP inizia con una nuova idea per Bitcoin. Ogni potenziale BIP deve avere un sostenitore -- qualcuno che lo scriva utilizzando lo stile e il formato descritti di seguito, guidi le discussioni nei forum appropriati e cerchi di costruire il consenso nella comunità intorno all'idea. Il sostenitore del BIP (anche detto Autore) dovrebbe innanzitutto cercare di accertarsi se l'idea è adatta a diventare un BIP. La pubblicazione sulla mailing list [bitcoin-dev@lists.linuxfoundation.org](https://lists.linuxfoundation.org/mailman/listinfo/bitcoin-dev) (e forse anche sul forum [Development & Technical Discussion](https://bitcointalk.org/index.php?board=6.0)) è il modo migliore per procedere.

Verificare pubblicamente un'idea prima di scrivere un BIP ha lo scopo di far risparmiare tempo sia al potenziale autore che alla comunità. Sono state presentate molte idee per modificare Bitcoin che sono state respinte per varie ragioni. Chiedere prima alla comunità Bitcoin, se un'idea è originale, aiuta a evitare che si dedichi troppo tempo a qualcosa che sicuramente verrà respinto sulla base di discussioni precedenti (la ricerca su internet non è sempre sufficiente). Aiuta anche a garantire che l'idea sia applicabile all'intera comunità e non solo all'autore. Solo perché un'idea sembra buona per l'autore, non significa che funzionerà per la maggior parte delle persone nelle aree in cui Bitcoin è utilizzato. Piccoli miglioramenti o correzioni spesso non necessitano di una standardizzazione tra più progetti; non hanno bisogno di un BIP e dovrebbero essere inseriti nel flusso di lavoro dello sviluppo di Bitcoin con un invio di una patch pertinente al suo issue tracker.

Una volta che il sostenitore ha chiesto alla comunità Bitcoin se un'idea ha qualche possibilità di essere accettata, deve presentare una bozza di BIP alla mailing list [bitcoin-dev](https://lists.linuxfoundation.org/mailman/listinfo/bitcoin-dev). Questo offre all'autore l'opportunità di perfezionare la bozza per formattarla correttamente e renderla presentabile, pronta per affrontare ulteriori dubbi. A seguito di una discussione, la proposta deve essere inviata alla mailing list bitcoin-dev e all'editore del BIP, insieme alla bozza. Quest'ultima deve essere scritta nello stile BIP come descritto di seguito, altrimenti sarà rifiutata senza ulteriore considerazione fino a quando non saranno seguite le regole di formattazione corrette.

Gli autori sono responsabili della raccolta dei feedback della comunità sia sull'idea iniziale che sul BIP prima di sottoporlo alla revisione. Tuttavia, ove possibile, è consigliabile evitare lunghe e aperte discussioni sulle mailing list pubbliche. Le strategie per mantenere le discussioni efficienti sono: la creazione di una mailing list SIG separata relativa all'argomento, l'accettazione da parte dell'autore del BIP di commenti privati nelle fasi iniziali di progettazione, la creazione di una pagina wiki o un repository git, ecc. Gli autori del BIP dovrebbero scegliere a loro discrezione la strategia opportuna.

Si raccomanda vivamente che un singolo BIP contenga una singola proposta chiave o una nuova idea. Più il BIP è mirato, più tende ad avere successo. In caso di dubbi, dividilo in più proposte ben focalizzate.

Gli editori assegnano i numeri ai BIP e ne modificano lo stato. Si prega di inviare tutte le email relative ai BIP all'editore, il cui contatto è elencato sotto la sezione [Editori del BIP](#editori-del-bip). Consultare anche [Responsabilità e flusso di lavoro dell'editore del BIP](#responsabilità-e-flusso-di-lavoro-delleditore-del-bip). L'editore si riserva il diritto di rifiutare le proposte di BIP che appaiono troppo poco mirate o troppo ampie.

Gli autori NON DEVONO autoassegnarsi i numeri del BIP, ma devono utilizzare uno pseudonimo come "bip-johndoe-infinitebitcoins", che include il nome/nick dell'autore e l'oggetto del BIP.

Se l'editore approva, assegnerà al BIP un numero, lo etichetterà come *Standards Track*, *Informational* o *Process*, gli assegnerà lo stato "Draft" (N.d.T. in italiano *Bozza*) e lo aggiungerà al repository git. L'editore non rifiuterà irragionevolmente un BIP. Le ragioni per negarne lo status includono la duplicazione di sforzi, l'inosservanza delle regole di formattazione, la mancanza di focalizzazione o l'eccessiva generalizzazione, l'essere tecnicamente non valido, l'assenza di una motivazione adeguata o della discussione sulla retrocompatibilità, o il non essere in linea con la filosofia di Bitcoin. Per essere accettato, un BIP deve soddisfare alcuni criteri minimi. Deve essere presente una descrizione chiara e completa del miglioramento proposto. Esso deve rappresentare un netto progresso. L'implementazione proposta, se applicabile, deve essere solida e non complicare eccessivamente il protocollo.

L'autore del BIP può aggiornare la bozza nel repository git. Gli aggiornamenti alle bozze possono anche essere inviati dall'autore attraverso pull request.

Gli *Standards Track* BIP sono composti da due parti: un documento di progettazione e un'implementazione di riferimento. Il BIP deve essere riesaminato e accettato prima di iniziare un'implementazione di riferimento, a meno che essa non agevoli la sua comprensione. Gli *Standards Track* BIP devono includere un'implementazione -- sotto forma di codice, patch o URL -- prima di essere considerati definitivi.

Una volta che un BIP è stato accettato, l'implementazione di riferimento deve essere completata. Quando essa è completa e accettata dalla comunità, lo stato verrà modificato in "Final" (N.d.T. in italiano *Finale*).

A un BIP può anche essere assegnato lo stato "Deferred" (N.d.T. in italiano *Rinviato*). L'autore o l'editore possono assegnare questo stato quando non si stanno più facendo progressi sul BIP. Una volta che è stato rinviato, l'editore può riassegnarlo allo stato di bozza.

Un BIP può anche essere "Rejected" (N.d.T. in italiano *Respinto*). Forse, alla fine dei conti, non era una buona idea. È comunque importante che questo fatto venga registrato.

I BIP possono anche essere sostituiti da un altro BIP, rendendo l'originale obsoleto. Questo è previsto per gli *Informational* BIP, in cui la versione 2 di un'API può sostituire la versione 1.

I possibili percorsi dello stato dei BIP sono i seguenti:

![Processi BIP](/images/process.png)

Alcuni *Informational* e *Process* BIP possono anche avere uno stato "Active" (N.d.T. in italiano *Attivo*) se non devono mai essere modificati. Ad esempio, il BIP 1 (questo BIP).

## Cosa si trova in un BIP di successo?

Ogni BIP dovrebbe avere le seguenti parti:

- Preambolo -- Intestazioni in stile RFC 822 contenenti metadati sul BIP, tra cui il numero del BIP, un breve titolo descrittivo (limitato a un massimo di 44 caratteri), i nomi e, facoltativamente, le informazioni di contatto di ciascun autore, ecc.

- Abstract -- Una breve descrizione (~200 parole) della questione tecnica trattata.

- Copyright/pubblico dominio -- Ogni BIP deve essere esplicitamente etichettato come di pubblico dominio (si veda questo BIP come esempio) o concesso in licenza secondo la Open Publication License.

- Specifica -- La specifica tecnica deve descrivere la sintassi e la semantica di qualsiasi nuova funzionalità. Essa deve essere sufficientemente dettagliata da consentire implementazioni concorrenti e interoperabili per qualsiasi delle attuali piattaforme Bitcoin (Satoshi, BitcoinJ, bitcoin-js, libbitcoin).

- Motivazione -- La motivazione è fondamentale per i BIP che vogliono modificare il protocollo Bitcoin. Deve spiegare chiaramente perché le specifiche del protocollo esistente sono inadeguate ad affrontare il problema che il BIP risolve. Le proposte prive di una motivazione sufficiente possono essere respinte definitivamente.

- Logica -- La logica arricchisce la specifica descrivendo ciò che ha motivato la progettazione e le ragioni per cui sono state prese particolari decisioni. Dovrebbe descrivere i progetti alternativi che sono stati presi in considerazione e il lavoro correlato, ad esempio come la funzionalità è supportata in altri linguaggi.

- La logica dovrebbe fornire prova del consenso all'interno della comunità e discutere importanti obiezioni o preoccupazioni sollevate durante la discussione.

- Retro-compatibilità -- Tutti i BIP che introducono incompatibilità con le versioni precedenti devono includere una sezione che descriva tali incompatibilità e la loro gravità. Il BIP deve spiegare come l'autore propone di affrontarle. Le proposte senza un sufficiente trattato sulla retro-compatibilità possono essere rifiutate definitivamente.

- Implementazione di riferimento -- L'implementazione di riferimento deve essere completata prima che al BIP venga assegnato lo stato "Final", ma non è necessario che sia completata prima che venga accettato. È meglio completare prima le specifiche e la logica, raggiungendo il consenso, e successivamente scrivere il codice.

- L'implementazione finale deve includere il codice di test e la documentazione appropriata per il protocollo Bitcoin.

## Formati e modelli di BIP

I BIP devono essere scritti in formato mediawiki o markdown.

### Preambolo dell'intestazione del BIP

Ogni BIP deve iniziare con un preambolo d'intestazione in stile RFC 822. Le intestazioni devono apparire nel seguente ordine. Quelle contrassegnate con "*" sono opzionali e descritte di seguito. Tutte le altre sono obbligatorie.

```md
  BIP: <BIP number>
  Title: <BIP title>
  Author: <list of authors' real names and optionally, email addrs>
* Discussions-To: <email address>
  Status: <Draft | Active | Accepted | Deferred | Rejected |
           Withdrawn | Final | Superseded>
  Type: <Standards Track | Informational | Process>
  Created: <date created on, in ISO 8601 (yyyy-mm-dd) format>
* Post-History: <dates of postings to bitcoin mailing list>
* Replaces: <BIP number>
* Superseded-By: <BIP number>
* Resolution: <url>
```

L'intestazione `Author` elenca i nomi e, facoltativamente, gli indirizzi email di tutti gli autori/proprietari del BIP. Il formato del suo valore deve essere

```
Random J. User <address@dom.ain>
```

se l'indirizzo email è incluso, e solo

```
Random J. User
```

se l'indirizzo non viene indicato.

Se sono presenti più autori, ciascuno deve essere segnato in una riga separata seguendo le convenzioni di continuazione riga RFC 2822.

Nota: l'intestazione `Resolution` è necessaria solo per gli *Standards Track* BIP. Contiene un URL che deve puntare a un messaggio di posta elettronica o a un'altra risorsa web in cui viene fatta la dichiarazione del BIP.

Mentre un BIP è nelle discussioni private (di solito durante la fase iniziale di *Draft*), l'intestazione `Discussions-To` indicherà la mailing list o l'URL in cui il BIP viene discusso. Non è necessaria se il BIP viene discusso privatamente con l'autore o nelle mailing list di bitcoin.

L'intestazione `Type` specifica il tipo di BIP: *Standards Track*, *Informational* o *Process*.

L'intestazione `Created` registra la data in cui è stato assegnato un numero al BIP, mentre `Post-History` viene utilizzato per registrare le date in cui le nuove versioni del BIP sono state pubblicate nelle mailing list bitcoin. Entrambe le intestazioni devono essere nel formato aaaa-mm-gg, ad esempio 2001-08-14.

I BIP possono avere un'intestazione `Requires`, che indica i numeri BIP da cui dipendono.

I BIP possono anche avere un'intestazione `Superseded-By`, che indica che un BIP è stato reso obsoleto da un documento successivo; il valore è il numero del BIP che sostituisce il documento corrente. Quello più recente deve avere un'intestazione `Replaces` contenente il numero del BIP che ha reso obsoleto.

### File ausiliari

I BIP possono includere dei file ausiliari, come i diagrammi. I file immagine devono essere inclusi in una sottodirectory dedicata a quel BIP. I file ausiliari devono essere denominati BIP-XXXX-Y.ext, dove "XXXX" è il numero del BIP, "Y" è un numero di serie (a partire da 1) e "ext" è sostituito dall'estensione effettiva del file (ad esempio "png").

## Trasferimento della proprietà del BIP

Occasionalmente è necessario trasferire la proprietà dei BIP a un nuovo sostenitore. In generale, vorremmo mantenere l'autore originale come co-autore del BIP trasferito, ma in realtà dipende lui. Una buona ragione per trasferire la proprietà è che l'autore originale non ha più il tempo o l'interesse per aggiornarlo o seguirne il processo, oppure è scomparso dalla rete (ovvero non è raggiungibile o non risponde alle email). Un cattivo motivo per trasferire la proprietà è perché non si è d'accordo con la direzione del BIP. Cerchiamo di costruire un consenso attorno a un BIP, ma se ciò non è possibile, si può sempre presentare un BIP concorrente.

Se sei interessato ad assumere la proprietà di un BIP, invia un messaggio chiedendo di subentrare, indirizzato sia all'autore originale che all'editore del BIP. Se l'autore originale non risponde tempestivamente, l'editore prenderà una decisione unilaterale (non è detto che tali decisioni non possano essere cambiate :).

## Editori del BIP

L'attuale editore è Luke Dashjr, contattabile all'indirizzo <luke_bipeditor@dashjr.org>.

## Responsabilità e flusso di lavoro dell'editore del BIP

L'editore si iscrive alla Bitcoin development mailing list. Tutta la corrispondenza relativa al BIP deve essere inviata (o inviata in CC) a <luke_bipeditor@dashjr.org>.

Per ogni nuovo BIP ricevuto, un editore esegue quanto segue:

- Leggere il BIP per verificare se è pronto: valido e completo. Le idee devono avere un senso tecnico, anche se sembra improbabile che vengano accettate.
- Il titolo deve descrivere accuratamente il contenuto.
- Modificare il linguaggio (ortografia, grammatica, struttura delle frasi, ecc.), il markup (per i BIP reST), lo stile del codice (gli esempi devono corrispondere ai BIP 8 e 7).

Se il BIP non è pronto, l'editore lo invia all'autore per la revisione, con istruzioni specifiche.

Una volta che il BIP è pronto per il repository, deve essere inviato come "pull request" al repository [bitcoin/bips](https://github.com/bitcoin/bips) su GitHub, dove può ottenere ulteriori riscontri.

L'editore successivamente:

- Assegnerà un numero al BIP (quasi sempre il successivo numero disponibile, ma a volte si tratta di un numero speciale/scherzoso, come 666 o 3141) nei commenti della pull request.
- Unirà la pull request quando l'autore sarà pronto (concedendo del tempo per un'ulteriore revisione tra pari).
- Elencherà il BIP in [README.mediawiki](https://github.com/bitcoin/bips/blob/master/README.mediawiki)
- Invierà un'e-mail all'autore con i passi successivi (pubblica sulla mailing list bitcoin-dev).

Gli editori del BIP hanno il compito di assolvere alle responsabilità amministrative ed editoriali. Loro monitorano le modifiche al BIP e correggono eventuali errori di struttura, grammatica, ortografia o markup che notano.

## Storia

Questo documento è stato derivato in gran parte dal PEP-0001 di Python. In molti punti il ​​testo è stato semplicemente copiato e modificato. Sebbene il testo del PEP-0001 sia stato scritto da Barry Varsavia, Jeremy Hylton e David Goodger, loro non sono responsabili del suo utilizzo nel processo di miglioramento di Bitcoin e non devono essere disturbati da domande tecniche specifiche su Bitcoin o sul processo dei BIP. Si prega di indirizzare tutti i commenti agli editori o alla Bitcoin development mailing list.

## Registro delle modifiche

10 ottobre 2015 - Aggiunti chiarimenti sul processo di invio e assegnazione del numero del BIP.

01 gennaio 2016 - Chiarite le prime fasi di sostegno dell'idea di BIP, raccolta dei feedback della comunità, ecc.
